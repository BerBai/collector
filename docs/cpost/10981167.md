> 2021年09月03日09点更新
<link rel="stylesheet" href="https://cdn.jsdelivr.net/gh/taotie6/sampleJSON@main/css/photo_show.css">


 ## 2019-03-29 20:47:08 

 [㪚木](https://www.coolapk.com/feed/10981167?shareKey=ZWFhODdjNTRiZWViNjEzMTc0ODI~) ：孙过庭 《书谱》上卷
夫自古之善书者,汉魏有钟张之绝，晋末称二王之妙。王羲之云:“顷寻诸名书，钟张信为绝伦，其徐不足观。”可谓钟张云没，而羲献继之。又云:“吾书比之钟张，钟当抗行，或谓过之。张草犹当雁行。然张精熟，池水尽墨，假令寡人耽之若此，未必谢之。”此乃推张迈钟之意也<!--break-->。考其专擅，虽未果于前规；摭以兼通，故无惭于即事。评者云:“彼之四贤，古今特绝；而今不逮古，古质而今研。”夫质以代兴，妍因俗易。虽书契之作，适以记言；而淳醨一迁，质文三变，驰鹜沿革，物理常然。贵能古不乖时，今不同弊，所谓“文质彬彬，然后君子。”何必易雕宫于穴处，反玉辂于椎轮者乎！又云:“子敬之不及逸少,犹逸少之不及钟张。”意者以为评得其纲纪，而未详其始卒也。且元常专工于隶书，伯英尤精于草体，彼之二美，而逸少兼之。拟草则馀真，比真则长草，虽专工小劣，而博涉多优；总其终始，匪无乖互。谢安索善尺牍，而轻子敬之书。子敬尝作佳书与之，谓必存录，安辄题后答之，甚以为恨。安尝问敬:“卿书何如右军?”答云:“故当胜。”安云:“物论殊不尔。”于敬又答:“时人那得知!”敬虽权以此辞折安所鉴，自称胜父，不亦过乎！且立身扬名，事资尊显，胜母之里，曾参不入。以于敬之豪翰，绍右军之笔札，虽复粗传楷则，实恐未克箕裘。况乃假託神仙，耻崇家范，以斯成学，孰愈面墙！后羲之往都，临行题壁。子敬密拭除之，辄书易其处，私为不恶。羲之还，见乃叹曰:“吾去时真大醉也!”敬乃内惭。是知逸少之比钟张，则专博斯别；子敬之不及逸少，无或疑焉。 

<div class="album">
<img class="img-item" src="http://image.coolapk.com/feed/2019/0329/20/1081091_1553863603_7385@2160x3839.jpg" />
<img class="img-item" src="http://image.coolapk.com/feed/2019/0329/20/1081091_1553863606_7858@2160x3838.jpg" />
<img class="img-item" src="http://image.coolapk.com/feed/2019/0329/20/1081091_1553863609_556@2075x3686.jpg" />
<img class="img-item" src="http://image.coolapk.com/feed/2019/0329/20/1081091_1553863612_2428@2159x3839.jpg" />
<img class="img-item" src="http://image.coolapk.com/feed/2019/0329/20/1081091_1553863614_966@1913x3394.jpg" />
<img class="img-item" src="http://image.coolapk.com/feed/2019/0329/20/1081091_1553863617_7358@1847x3283.jpg" />
<img class="img-item" src="http://image.coolapk.com/feed/2019/0329/20/1081091_1553863620_4684@2807x2806.jpg" />
<img class="img-item" src="http://image.coolapk.com/feed/2019/0329/20/1081091_1553863623_4785@2865x2865.jpg" />
<img class="img-item" src="http://image.coolapk.com/feed/2019/0329/20/1081091_1553863626_2696@2880x2880.jpg" />
</div>

 ------- 

